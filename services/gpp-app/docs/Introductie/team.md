
# De organisaties achter de GPP-App.

De ‘GPP-App’ is geïnitieerd door Dimpact, gefinancierd door meerdere Nederlandse gemeenten en ontwikkeld door ICATT en Maykin, als onderdeel van het ‘Generiek Publicatie Platform Woo (GPP-Woo)’.

## Initiatiefnemer
[Dimpact](https://www.dimpact.nl/) is een coöperatie van, voor en door Nederlandse gemeenten. Zij zijn eigenaar en beheren alle ontwikkelingen. Samen zorgen zij voor goede gemeentelijke dienstverlening, onder andere door softwareoplossingen te ontwikkelen en verbeteren. Dimpact stimuleert en faciliteert innovaties binnen gemeenten. Dimpact en haar leden delen kennis en inspireren elkaar tijdens evenementen.

## Financiers
Onder begeleiding van Dimpact hebben de volgende negen gemeenten kennis en financiële middelen bijgedragen:

- Enschede
- Groningen
- Haarlemmermeer
- Kampen
- Losser
- Rotterdam
- Sittard-Geleen
- Waterland
- Zaanstad



## Ontwikkeling
Het ‘Generiek Publicatie Platform Woo (GPP-Woo)’ is ontwikkeld door ICATT en Maykin. ICATT was leidend voor het platform als geheel. De onderdelen ‘GPP-Publicatiebank’ en ‘GPP-Zoeken’ zijn primair ontwikkeld door Maykin.

[ICATT](https://www.icatt.nl/) blinkt uit in doordachte digitale oplossingen, met name voor organisaties van maatschappelijk belang. Ze adviseren. Ze ontwikkelen. En ze voeren uit. Zo versterken zij organisaties van binnenuit en maken ze deze gebruiksvriendelijk aan de buitenkant. Mensgericht en digitaal – voor de mensen die rekenen op deze organisaties.

[Maykin](https://www.maykinmedia.nl/) ontwikkelt webservices, API’s en webapplicaties met behulp van moderne maar bewezen webtechnologieën. Open Source zit in het DNA van Maykin. Ze richten zich sterk op software die werkt én blijft werken door middel van geautomatiseerd testen.

Maykin en ICATT zijn op dit moment de beheerders van de concept-API-standaard, en van de vier componenten die samen GPP-Woo vormen.


## Community
GPP-Woo wordt verder ontwikkeld door [de community achter GPP-Woo](https://www.gpp-woo.nl/community).